# 4.3.2 Lög um bann við fjárhagslegum stuðningi erlendra aðila við íslenska stjórnmálaflokka og blaðaútgáfu erlendra sendiráða á Íslandi

`nr. 62 20. maí 1978`

_Íslensk lög 1. nóvember 2017 (útgáfa 147)._

[Ferill málsins á Alþingi](https://www.althingi.is/thingstorf/thingmalalistar-eftir-thingum/ferill/?ltg=99&mnr=181)
[Frumvarp til laga.](https://www.althingi.is/altext/99/s/pdf/0349.pdf)

**Tóku gildi 6. júní 1978.**
Breytt með
[l. 10/1983](https://althingi.is/altext/stjtnr.html#1983010) (tóku gildi 25. mars 1983) og
[l. 162/2006](https://althingi.is/altext/stjt/2006.162.html) (tóku gildi 1. jan. 2007).

### 1. grein

…<sup>1)</sup> Þá er erlendum sendiráðum á Íslandi óheimilt að kosta eða styrkja blaðaútgáfu í landinu.

> <sup>1)</sup> [L. 162/2006, 13. gr.](https://althingi.is/altext/stjt/2006.162.html#G13)

### 2. grein

Lög þessi taka til stjórnmálaflokka og félagasamtaka þeirra, svo og til hvers konar stofnana, sem starfa á þeirra vegum, beint eða óbeint, þ. á m. blaða, og einnig til blaða og tímarita, sem út eru gefin á vegum einstaklinga eða félagasamtaka.

### 3. grein

Bann það, sem felst í 1. gr. þessara laga, nær til hvers konar stuðnings, sem metinn verður til fjár, þ. á m. til greiðslu launa starfsmanna eða gjafa í formi vörusendinga.

### 4. grein

Erlendir aðilar teljast í lögum þessum sérhverjar stofnanir eða einstaklingar, sem hafa erlent ríkisfang, hvort sem þeir eru búsettir hér á landi eða ekki.

### 5. grein

Brot gegn lögum þessum varða sektum …<sup>1)</sup> 

Fjármagn, sem af hendi er látið í trássi við lög þessi, skal gert upptækt og rennur til ríkissjóðs.

> <sup>1)</sup> [L. 10/1983, 74. gr.](https://althingi.is/altext/stjtnr.html#1983010?g74)
