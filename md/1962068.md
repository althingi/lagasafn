# 13.5.4 Lög um heimild til sameiginlegrar innheimtu opinberra gjalda

`nr. 68 27. apríl 1962`

_Íslensk lög 1. nóvember 2017 (útgáfa 147)._

[Ferill málsins á Alþingi](https://www.althingi.is/thingstorf/thingmalalistar-eftir-thingum/ferill/?ltg=82&mnr=164)
[Frumvarp til laga.](https://www.althingi.is/altext/82/s/pdf/0330.pdf)

**Tóku gildi 16. maí 1962.**
Breytt með
[l. 126/2011](https://althingi.is/altext/stjt/2011.126.html) (tóku gildi 30. sept. 2011).

Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt viðeðasem fer með lög þessi. Upplýsingar um málefnasvið ráðuneyta skv. forsetaúrskurði er að finna [hér.](2017015.md) ### 1. grein

Heimilt er [ráðherra]<sup>1)</sup> fyrir hönd ríkissjóðs, forráðamönnum sveitarfélaga, svo og opinberum stofnunum að semja sín í milli um, að innheimt skuli í einu lagi gjöld, er greiða ber þessum aðiljum. Má fela gjaldheimtuna innheimtumönnum ríkissjóðs, sveitarsjóða eða sérstakri innheimtustofnun.

> <sup>1)</sup> [L. 126/2011, 35. gr.](https://althingi.is/altext/stjt/2011.126.html)

### 2. grein

Nú takast samningar um gjaldheimtu samkvæmt 1. gr., og skal þá samið um hlutdeild hvers aðilja í kostnaði við hana til eigi skemmri tíma en eins árs í senn.

### 3. grein

Allar skyldur, sem innheimtumönnum ríkissjóðs, sveitarsjóða og opinberra stofnana eru lagðar á herðar lögum samkvæmt, svo og allar heimildir, sem þeim eru veittar til þess að framfylgja gjaldheimtunni, skulu falla til þess aðilja, sem samkvæmt samningi tekur innheimtuna að sér.

### 4. grein

Heimilt er að samræma gjalddaga einstakra opinberra gjalda, sem innheimt verða með þessum hætti, setja sameiginleg ákvæði um dráttarvexti, vangreiðslu á hluta gjalda fyrirframgreiðslu, skyldur kaupgreiðenda til að halda eftir af kaupi fyrir opinberum gjöldum og annað það, er einvörðungu lýtur að innheimtu gjalda. Nánari ákvæði um þetta má setja í reglugerð.<sup>1)</sup> 

> <sup>1)</sup> [Rg. 320/1974](https://www.reglugerd.is/reglugerdir/allar/nr/320-1974) (Seltjarnarnes). [Rg. 95/1962](https://www.reglugerd.is/reglugerdir/allar/nr/095-1962) , sbr. [100/1965](https://www.reglugerd.is/reglugerdir/allar/nr/100-1965) , [333/1979](https://www.reglugerd.is/reglugerdir/allar/nr/333-1979) og [129/1981](https://www.reglugerd.is/reglugerdir/allar/nr/129-1981) (Reykjavík).



### 5. grein

Sé sjúkrasamlag aðili að innheimtu, skulu framlög ríkissjóðs og sveitarsjóðs, skv. 58. gr. laga nr. 24 frá 1956, um almannatryggingar,<sup>1)</sup> sbr. 21. gr. laga nr. 13 frá 1960, miðast við innheimtar tekjur samlagsins, eins og þær verða samkvæmt samningi aðilja um innheimtuna.

Í samþykktum slíks samlags má ákveða:1. Að iðgjald hjóna skuli krafið í einu lagi.
2. Að víkja frá reglum 78. gr., sbr. 50. og 51. gr. almannatryggingalaga um greiðslufrest iðgjalda og viðurlög við vangreiðslu.

> <sup>1)</sup> Nú [l. 100/2007](2007100.md) .


