# 17.1.2 Lögreglulög

`nr. 90 13. júní 1996`

_Íslensk lög 1. nóvember 2017 (útgáfa 147)._

[Ferill málsins á Alþingi](https://www.althingi.is/thingstorf/thingmalalistar-eftir-thingum/ferill/?ltg=120&mnr=451)
[Frumvarp til laga.](https://www.althingi.is/altext/120/s/0783.html)

**Tóku gildi 1. júlí 1997.**
Breytt með
[l. 83/1997](https://althingi.is/altext/stjt/1997.083.html) (tóku gildi 6. júní 1997),
[l. 29/1998](https://althingi.is/altext/stjt/1998.029.html) (tóku gildi 29. apríl 1998),
[l. 78/1998](https://althingi.is/altext/stjt/1998.078.html) (tóku gildi 1. júlí 1998),
[l. 121/1999](https://althingi.is/altext/stjt/1999.121.html) (tóku gildi 30. des. 1999),
[l. 15/2000](https://althingi.is/altext/stjt/2000.015.html) (tóku gildi 28. apríl 2000),
[l. 49/2000](https://althingi.is/altext/stjt/2000.049.html) (tóku gildi 26. maí 2000),
[l. 155/2000](https://althingi.is/altext/stjt/2000.155.html) (tóku gildi 1. jan. 2001),
[l. 56/2002](https://althingi.is/altext/stjt/2002.056.html) (tóku gildi 14. maí 2002),
[l. 44/2003](https://althingi.is/altext/stjt/2003.044.html) (tóku gildi 3. apríl 2003),
[l. 56/2004](https://althingi.is/altext/stjt/2004.056.html) (tóku gildi 14. júní 2004),
[l. 46/2006](https://althingi.is/altext/stjt/2006.046.html) (tóku gildi 1. jan. 2007 nema 6. gr. og ákvæði til bráðabirgða sem tóku gildi 16. júní 2006),
[l. 85/2007](https://althingi.is/altext/stjt/2007.085.html) (tóku gildi 1. júlí 2007),
[l. 34/2008](https://althingi.is/altext/stjt/2008.034.html) (tóku gildi 31. maí 2008 nema ákvæði til bráðabirgða sem tók gildi 8. maí 2008),
[l. 82/2008](https://althingi.is/altext/stjt/2008.082.html) (tóku gildi 1. júní 2008, birt í Stjtíð. 19. júní 2008),
[l. 88/2008](https://althingi.is/altext/stjt/2008.088.html) (tóku gildi 1. jan. 2009 nema brbákv. VII sem tók gildi 21. júní 2008),
[l. 147/2008](https://althingi.is/altext/stjt/2008.147.html) (tóku gildi 1. jan. 2009),
[l. 162/2010](https://althingi.is/altext/stjt/2010.162.html) (tóku gildi 1. jan. 2011),
[l. 16/2011](https://althingi.is/altext/stjt/2011.016.html) (tóku gildi 4. mars 2011),
[l. 82/2011](https://althingi.is/altext/stjt/2011.082.html) (tóku gildi 1. sept. 2011 nema brbákv. sem tók gildi 30. júní 2011),
[l. 126/2011](https://althingi.is/altext/stjt/2011.126.html) (tóku gildi 30. sept. 2011),
[l. 50/2012](https://althingi.is/altext/stjt/2012.050.html) (tóku gildi 26. júní 2012),
[l. 51/2014](https://althingi.is/altext/stjt/2014.051.html) (tóku gildi 31. maí 2014 nema 3. og 4. gr. sem tóku gildi 1. jan. 2015),
[l. 47/2015](https://althingi.is/altext/stjt/2015.047.html) (tóku gildi 1. jan. 2016 nema brbákv. og 22. og 23. gr. sem tóku gildi 15. júlí 2015),
[l. 61/2016](https://althingi.is/altext/stjt/2016.061.html) (tóku gildi 22. júní 2016) og
[l. 62/2016](https://althingi.is/altext/stjt/2016.062.html) (tóku gildi 1. jan. 2017).

Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt viðeðasem fer með lög þessi. Upplýsingar um málefnasvið ráðuneyta skv. forsetaúrskurði er að finna [hér.](2017015.md) ### 1. grein



1. Ríkið heldur uppi starfsemi lögreglu.

2. Hlutverk lögreglu er:1. að gæta almannaöryggis og halda uppi lögum og reglu, leitast við að tryggja réttaröryggi borgaranna og vernda eignarrétt, opinbera hagsmuni og hvers konar lögmæta starfsemi,
2. að stemma stigu við afbrotum og koma í veg fyrir athafnir sem raska öryggi borgaranna og ríkisins,
3. að vinna að uppljóstran brota, stöðva ólögmæta háttsemi og fylgja málum eftir í samræmi við það sem mælt er fyrir um í lögum um meðferð [sakamála]<sup>1)</sup> eða öðrum lögum,
4. að greiða götu borgaranna eftir því sem við á og aðstoða þá þegar hætta steðjar að,
5. að veita yfirvöldum vernd eða aðstoð við framkvæmd starfa sinna samkvæmt fyrirmælum laga eða venju eftir því sem þörf er á,
6. að starfa í samvinnu við önnur stjórnvöld og stofnanir sem hafa með höndum verkefni sem tengjast starfssviði lögreglu,
7. að sinna öðrum verkefnum sem henni eru falin í lögum eða leiðir af venju.

> <sup>1)</sup> [L. 88/2008, 234. gr.](https://althingi.is/altext/stjt/2008.088.html#G234)

### 2. grein



Lögregla skal í störfum sínum hafa í heiðri þær þjóðréttarlegu skuldbindingar sem Ísland hefur undirgengist.

### 3. grein



Til lögreglumanna teljast þeir sem skipaðir eru eða settir til lögreglustarfs skv. [4. mgr.]<sup>1)</sup> 28. gr. eða ráðnir tímabundið skv. [5. mgr.]<sup>1)</sup> 28. gr.

> <sup>1)</sup> [L. 51/2014, 1. gr.](https://althingi.is/altext/stjt/2014.051.html)

### 4. grein



[Ráðherra]<sup>1)</sup> er æðsti yfirmaður lögreglunnar í landinu. Ríkislögreglustjóri fer með málefni lögreglunnar í umboði hans. [Ríkislögreglustjóri hefur aðsetur í Kópavogi, nema ráðherra ákveði annað.]<sup>2)</sup> 

> <sup>1)</sup> [L. 126/2011, 225. gr.](https://althingi.is/altext/stjt/2011.126.html) <sup>2)</sup> [L. 121/1999, 2. gr.](https://althingi.is/altext/stjt/1999.121.html)

### 5. grein



1. Hlutverk ríkislögreglustjóra er:1. að flytja og kynna lögreglustjórum boð og ákvarðanir æðstu handhafa ríkisvaldsins sem snerta starfsemi lögreglunnar með einum eða öðrum hætti og vinna að og fylgjast með að þeim ákvörðunum verði fylgt í starfsemi lögreglunnar,
2. að láta [ráðherra]<sup>1)</sup> í té upplýsingar um hvers konar lögreglumálefni sem hann getur notað til að undirbúa og byggja ákvarðanir sínar á,
3. að gera tillögur til [ráðherra]<sup>1)</sup> um almenn fyrirmæli til lögreglustjóra,
4. að vinna að og gera tillögur um hagræðingu, samræmingu, framþróun og öryggi í starfsemi lögreglunnar,
5. að annast alþjóðasamskipti á sviði löggæslu,
6. að veita lögreglustjórum aðstoð og stuðning í lögreglustörfum,
7. að annast viðfangsefni sem eðli máls samkvæmt eða aðstæðna vegna kalla á miðstýringu eða samhæfingu á landsvísu eða samstarf við lögreglu í öðru landi,
8. að hafa með höndum yfirstjórn eða gefa fyrirmæli um framkvæmd einstakra löggæsluverkefna sem krefjast viðamikils undirbúnings eða þátttöku lögreglumanna úr fleiri en einu umdæmi. Ríkislögreglustjóri skal að fengnu samþykki [ráðherra]<sup>1)</sup> tilkynna hlutaðeigandi lögreglustjóra eða lögreglustjórum ákvörðun sína varðandi stjórn löggæsluverkefnis með hæfilegum fyrirvara,
9. að halda málaskrá um kærur sem berast lögreglu um afbrot með öllum nauðsynlegum upplýsingum sem mál varða, dagbók lögreglu með upplýsingum um erindi til lögreglu og úrlausn þeirra, skrá yfir handtekna menn og aðrar skrár sem nauðsynlegar eru í þágu löggæsluhagsmuna til að afstýra yfirvofandi hættu eða sporna við afbrotum. [Ráðherra]<sup>1)</sup> setur nánari reglur<sup>2)</sup> um þessar skrár],<sup>3)</sup> 
10. að annast málefni almannavarna í umboði [ráðherra].<sup>1)</sup> ]<sup>4)</sup> 

2. Sérstök verkefni sem ríkislögreglustjóra ber að hafa með höndum eru:1. …,<sup>5)</sup> 
2. [að starfrækja lögreglurannsóknardeild og greiningardeild sem rannsakar landráð og brot gegn stjórnskipan ríkisins og æðstu stjórnvöldum þess og leggur mat á hættu á hryðjuverkum og skipulagðri glæpastarfsemi],<sup>6)</sup> 
3. að starfrækja almenna deild er annist kerfisbundna skráningu upplýsinga um lögreglumálefni, hafi umsjón með kaupum á ökutækjum, búnaði og fatnaði lögreglu og hafi reglulegt eftirlit með lögreglustöðvum, tækjum þeirra og búnaði,
4. að starfrækja alþjóðadeild er annist alþjóðleg boðskipti,
5. [að starfrækja rannsóknastofu sem hafi eftirlit með framkvæmd tæknirannsókna lögreglu, þar með rekstri miðlægra gagnagrunna lögreglu á sviði tæknirannsókna, annist erlend samskipti vegna tæknirannsókna og samstarf, haldi skrá um horfið fólk og hafi umsjón með störfum kennslanefndar og útgáfu leiðbeininga og verklagsreglna um tæknirannsóknir sem ríkislögreglustjóri setur],<sup>7)</sup> 
6. [að starfrækja hæfnisnefnd sem veitir lögreglustjórum ráðgefandi álit um hæfni umsækjanda við skipun í störf lögreglumanna skv. 28. gr. Niðurstaða hæfnisnefndar er ráðgefandi við skipun í embætti. Ráðherra setur reglur<sup>8)</sup> um skipan og störf hæfnisnefndarinnar þar sem m.a. er fjallað um skipun nefndar, hæfi nefndarmanna, verkefni og málsmeðferð],<sup>9)</sup> ]<sup>10)</sup> 
7. að starfrækja almannavarnadeild sem annist verkefni á sviði almannavarna],<sup>11)</sup> 
8. að starfrækja mennta- og starfsþróunarsetur lögreglu, sbr. VIII. kafla].<sup>12)</sup> 

3. [Ráðherra]<sup>1)</sup> mælir nánar fyrir<sup>13)</sup> um starfsemi ríkislögreglustjóra.

4. [Heimilt er að skipa aðstoðarríkislögreglustjóra sem er staðgengill ríkislögreglustjóra.]<sup>9)</sup> 

5. Þegar ríkislögreglustjóri er svo við málsefni eða aðila riðinn að hann mætti eigi gegna dómarastörfum í því skal hann víkja sæti og setur [ráðherra]<sup>1)</sup> þá löghæfan mann til meðferðar þess máls.

> <sup>1)</sup> [L. 162/2010, 141. gr.](https://althingi.is/altext/stjt/2010.162.html) <sup>2)</sup> [Rg. 322/2001](https://althingi.ishttps://www.reglugerd.is/reglugerdir/allar/nr/322-2001) <sup>Rg. 322/2001</sup> [362/2008](https://althingi.ishttps://www.reglugerd.is/reglugerdir/allar/nr/362-2008) <sup>362/2008</sup> [1137/2008](https://althingi.ishttps://www.reglugerd.is/reglugerdir/allar/nr/1137-2008) <sup>3)</sup> [L. 15/2000, 10. gr.](https://althingi.is/altext/stjt/2000.015.html) <sup>4)</sup> [L. 82/2008, 35. gr.](https://althingi.is/altext/stjt/2008.082.html#G35) <sup>5)</sup> [L. 47/2015, 23. gr.](https://althingi.is/altext/stjt/2015.047.html) <sup>6)</sup> [L. 46/2006, 1. gr.](https://althingi.is/altext/stjt/2006.046.html) <sup>7)</sup> [L. 56/2004, 1. gr.](https://althingi.is/altext/stjt/2004.056.html) <sup>9)</sup> [L. 51/2014, 2. gr.](https://althingi.is/altext/stjt/2014.051.html) <sup>10)</sup> [L. 78/1998, 1. gr.](https://althingi.is/altext/stjt/1998.078.html) <sup>11)</sup> [L. 44/2003, 10. gr.](https://althingi.is/altext/stjt/2003.044.html) <sup>12)</sup> [L. 61/2016, 1. gr.](https://althingi.is/altext/stjt/2016.061.html) <sup>13)</sup> [Rg. 804/2007](https://althingi.ishttps://www.reglugerd.is/reglugerdir/allar/nr/804-2007)

### 6. grein



[1. Landið skiptist í níu lögregluumdæmi. Með lögreglustjórn fara lögreglustjórar sem hér segir:1. Lögreglustjórinn á höfuðborgarsvæðinu.
2. Lögreglustjórinn á Vesturlandi.
3. Lögreglustjórinn á Vestfjörðum.
4. Lögreglustjórinn á Norðurlandi vestra.
5. Lögreglustjórinn á Norðurlandi eystra.
6. Lögreglustjórinn á Austurlandi.
7. Lögreglustjórinn á Suðurlandi.
8. Lögreglustjórinn á Suðurnesjum.
9. Lögreglustjórinn í Vestmannaeyjum.

2. Umdæmamörk lögregluembætta skulu ákveðin í reglugerð<sup>1)</sup> sem ráðherra setur með hliðsjón af skipulagi annarrar opinberrar þjónustu í umdæmum og að höfðu samráði við lögreglustjóra, Samband íslenskra sveitarfélaga og landshlutasamtök sveitarfélaga.

3. Ráðherra ákveður í reglugerð<sup>1)</sup> hvar aðalstöð lögreglustjóra skal staðsett og hvar lögreglustöðvar verða starfræktar, að höfðu samráði við lögreglustjóra.

4. Lögreglustjóri ákveður hvaða starfsfólk hefur aðsetur á aðalstöð lögreglu annars vegar og á lögreglustöðvum hins vegar.

5. Við embætti lögreglustjórans á höfuðborgarsvæðinu og á Suðurnesjum er heimilt að skipa aðstoðarlögreglustjóra. Aðstoðarlögreglustjóri er staðgengill lögreglustjóra, sbr. þó 3. mgr. 28. gr. Öðrum lögreglustjórum er heimilt að ákveða að starfsmaður embættisins sé staðgengill lögreglustjóra enda fullnægi hann skilyrðum 2. mgr. 28. gr.

6. Lögreglustjórar fara með stjórn lögregluliðs, hver í sínu umdæmi. Þeir annast daglega stjórn og rekstur lögreglunnar í umdæminu og bera ábyrgð á framkvæmd lögreglustarfa innan þess.

7. Störf lögreglu skulu samhæfð og samræmd eftir því sem við verður komið. Ráðherra setur nánari reglur<sup>2)</sup> um fyrirkomulag samvinnu lögregluembætta, að fengnum tillögum ríkislögreglustjóra.

8. Lögreglustjórar fara með yfirstjórn leitar- og björgunaraðgerða á landi. Um björgun sem heyrir undir skipulag almannavarna gilda sérstök lög. Ráðherra setur reglur<sup>3)</sup> um samstarf lögreglu og björgunarsveita.]<sup>4)</sup> ]<sup>5)</sup> 

[9. Héraðssaksóknari fer með lögreglustjórn á sínu verksviði, sbr. 8. gr., og hefur stöðu og almennar heimildir lögreglustjóra samkvæmt þessum lögum og lögum um meðferð sakamála.]<sup>6)</sup> 

> <sup>1)</sup> [Rg. 1150/2014](https://althingi.ishttps://www.reglugerd.is/reglugerdir/allar/nr/1150-2014) <sup>3)</sup> [Rg. 289/2003](https://althingi.ishttps://www.reglugerd.is/reglugerdir/allar/nr/289-2003) <sup>4)</sup> [L. 51/2014, 3. gr.](https://althingi.is/altext/stjt/2014.051.html) <sup>5)</sup> [L. 46/2006, 2. gr.](https://althingi.is/altext/stjt/2006.046.html) <sup>6)</sup> [L. 47/2015, 24. gr.](https://althingi.is/altext/stjt/2015.047.html)

### 7. grein



1. Lögreglumenn hafa lögregluvald hvar sem er á landinu.

2. Starfssvæði lögreglumanns er það umdæmi sem hann er skipaður, settur eða ráðinn til þess að starfa í.

3. [Ráðherra]<sup>1)</sup> getur ákveðið að hluti lögregluliðs skuli gegna lögreglustörfum alls staðar á landinu. Hann setur reglur<sup>2)</sup> um störf þess lögregluliðs og hvernig stjórn þess skuli háttað.

4. Heimilt er að víkja frá ákvæði 2. mgr. í eftirfarandi tilvikum:1. [Ríkislögreglustjóri getur ákveðið að höfðu samráði við lögreglustjóra að lögreglulið í einu umdæmi skuli tímabundið gegna lögreglustörfum í öðru umdæmi og ákveður þá jafnframt hver skuli fara með stjórn þess. [Ráðherra]<sup>1)</sup> getur samkvæmt tillögu ríkislögreglustjóra kveðið á um skipulagt samstarf lögregluliða við framkvæmd og stjórnun ákveðinna löggæsluverkefna og miðlun mannafla milli lögregluliða á tilteknu svæði til að gæta almannaöryggis og halda uppi lögum og reglu. Þá getur ráðherra samkvæmt tillögu ríkislögreglustjóra falið lögreglustjórum tímabundið tiltekin löggæsluverkefni utan síns umdæmis ef hagfellt þykir vegna staðhátta.]<sup>3)</sup> 
2. Lögreglumanni er heimilt að fara út fyrir starfssvæði sitt til þess að ljúka lögregluaðgerð sem hann hefur hafið innan þess. Á sama hátt getur lögreglumaður unnið lögregluverk utan umdæmis síns ef verkefnið krefst þess eða brýna nauðsyn ber til.
3. Lögreglumanni, sem er að störfum en á leið um annað lögregluumdæmi, er heimilt að hafa afskipti af mönnum sem hann stendur að lögbrotum.

5. Lögreglumaður skal tilkynna yfirmanni sínum um aðgerðir sínar skv. b- og c-liðum 4. mgr. svo fljótt sem kostur er. Með sama hætti ber að tilkynna lögreglustjóra hlutaðeigandi umdæmis um aðgerðir lögreglumanns.

> <sup>1)</sup> [L. 162/2010, 141. gr.](https://althingi.is/altext/stjt/2010.162.html) <sup>2)</sup> [Rg. 774/1998](https://althingi.ishttps://www.reglugerd.is/reglugerdir/allar/nr/774-1998) <sup>Rg. 774/1998</sup> [Rg. 335/2005](https://althingi.ishttps://www.reglugerd.is/reglugerdir/allar/nr/335-2005) <sup>3)</sup> [L. 29/1998, 2. gr.](https://althingi.is/altext/stjt/1998.029.html)

### 8. grein



[1. Lögreglan annast rannsókn brota undir stjórn héraðssaksóknara eða lögreglustjóra. Brot skal rannsaka í því umdæmi þar sem þau eru framin, sbr. þó ákvæði 2. mgr. þessarar greinar, b-liðar 2. mgr. 5. gr. og 35. gr. Ráðherra setur nánari reglur<sup>1)</sup> samkvæmt tillögu ríkissaksóknara um hvernig stjórn rannsóknar skuli háttað, hvenær brot skuli rannsakað undir stjórn ríkislögreglustjóra skv. b-lið 2. mgr. 5. gr. og um rannsóknaraðstoð. Ráðherra setur samkvæmt tillögu ríkissaksóknara nánari reglur um stjórn lögreglurannsókna og samvinnu héraðssaksóknara og lögreglustjóra við rannsókn sakamála. Mæli sérstakar ástæður með því er ráðherra heimilt að tillögu ríkissaksóknara að kveða á um að rannsókn tiltekinna brotaflokka í umdæmi lögreglustjórans á Norðurlandi vestra og í Vestmannaeyjum fari fram í öðru umdæmi.

2. Héraðssaksóknari annast rannsókn brota gegn XII. kafla, alvarlegra brota gegn 128.–129. gr., 179. gr., 247.–251. gr., 253.–254. gr., 262. gr., 264. gr. og 264. gr. a almennra hegningarlaga, alvarlegra brota gegn skatta- og tollalögum, brota gegn lögum sem varða gjaldeyrismál, samkeppni, verðbréf, lánsviðskipti og aðra fjármálastarfsemi, umhverfisvernd, vinnuvernd, stjórn fiskveiða og annarra alvarlegra, óvenjulegra eða skipulagðra fjármunabrota sem tengjast atvinnurekstri eða verslun og viðskiptum. Einnig er honum heimilt að annast rannsókn brota sem tengjast framangreindum brotum. Ríkissaksóknari getur falið héraðssaksóknara rannsókn annarra brota.

3. Héraðssaksóknari annast móttöku tilkynninga á grundvelli laga um aðgerðir gegn peningaþvætti og fjármögnun hryðjuverka. Héraðssaksóknari annast einnig greiningu á tilkynningum og miðlun upplýsinga sem fengnar eru með þeim hætti til annarra stjórnvalda að því marki sem nauðsynlegt er.

4. Héraðssaksóknari skal vinna að endurheimt og upptöku ólögmæts ávinnings af hvers kyns refsiverðri háttsemi í tengslum við lögreglurannsóknir við embætti hans og önnur lögreglustjóraembætti.]<sup>2)</sup> 

5. …<sup>3)</sup> 

6. Við embætti lögreglustjórans á höfuðborgarsvæðinu skal starfrækt tæknideild sem sinni vettvangsrannsóknum, samanburðarrannsóknum og öðrum slíkum rannsóknum og varðveiti fingrafarasafn lögreglu og ljósmyndasafn og haldi því við. Tæknideildin skal þjóna öllum lögregluumdæmum landsins og setur ríkislögreglustjóri nánari reglur um starfrækslu hennar.]<sup>4)</sup> 

[7. Lögreglustjórar og aðrir þeir sem fara með lögregluvald mega ekki rannsaka brot ef þeir eru vanhæfir til þess samkvæmt stjórnsýslulögum, sbr. þó 5. mgr. 5. gr. Starfsmenn þess lögreglustjóra, sem vanhæfur er, geta þó rannsakað mál undir stjórn annars lögreglustjóra nema þeir séu sjálfir vanhæfir til að fara með málið samkvæmt stjórnsýslulögum.]<sup>5)</sup> 

[8. Ríkissaksóknari sker úr um valdsvið héraðssaksóknara gagnvart lögreglustjórum og milli lögreglustjóra innbyrðis, varðandi rannsóknir brota, ef vafi rís um það.]<sup>2)</sup> 

> <sup>1)</sup> [Rg. 804/2007](https://althingi.ishttps://www.reglugerd.is/reglugerdir/allar/nr/804-2007) <sup>Rg. 804/2007</sup> [Rg. 660/2017](https://althingi.ishttps://www.reglugerd.is/reglugerdir/allar/nr/660-2017) <sup>2)</sup> [L. 47/2015, 25. gr.](https://althingi.is/altext/stjt/2015.047.html) <sup>3)</sup> [L. 51/2014, 4. gr.](https://althingi.is/altext/stjt/2014.051.html) <sup>4)</sup> [L. 46/2006, 3. gr.](https://althingi.is/altext/stjt/2006.046.html) <sup>5)</sup> [L. 88/2008, 234. gr.](https://althingi.is/altext/stjt/2008.088.html#G234)

### 9. grein



[1. Ríkislögreglustjóri, aðstoðarríkislögreglustjóri, héraðssaksóknari, varahéraðssaksóknari, lögreglustjórar, aðstoðarlögreglustjórar á höfuðborgarsvæðinu og á Suðurnesjum, …<sup>1)</sup> löglærðir fulltrúar lögreglustjóra og lögreglumenn fara með lögregluvald.]<sup>2)</sup> 

2. [Ráðherra]<sup>3)</sup> er heimilt í undantekningartilvikum að fela öðrum starfsmönnum lögreglu lögregluvald tímabundið til að sinna sérstökum verkefnum.

3. [Áhafnir varðskipa og gæsluflugvéla]<sup>4)</sup> fara með lögregluvald þegar þær annast eða aðstoða við löggæslu.

4. [[Tollstjóri, löglærðir fulltrúar hans]<sup>5)</sup> og tollverðir fara með lögregluvald á sínu starfssviði og þegar þeir annast eða aðstoða við löggæslu.]<sup>6)</sup> 

5. Hreppstjórar fara með lögregluvald samkvæmt lögum um hreppstjóra.

6. Héraðslögreglumenn fara með lögregluvald þegar þeir gegna starfinu.

7. Þeir sem kvaddir eru lögreglu til aðstoðar lögum samkvæmt fara með lögregluvald á meðan þeir gegna starfanum.

8. Nemar í [lögreglufræðum]<sup>1)</sup> fara með lögregluvald þegar þeir gegna lögreglustarfi.

[9. Sérfróðir starfsmenn héraðssaksóknara og lögreglustjóra hafa, samkvæmt nánari ákvörðun héraðssaksóknara eða lögreglustjóra, heimild til að annast skýrslutöku á rannsóknarstigi af sakborningum og vitnum.]<sup>2)</sup> 

> <sup>1)</sup> [L. 61/2016, 2. gr.](https://althingi.is/altext/stjt/2016.061.html) <sup>2)</sup> [L. 47/2015, 26. gr.](https://althingi.is/altext/stjt/2015.047.html) <sup>3)</sup> [L. 162/2010, 141. gr.](https://althingi.is/altext/stjt/2010.162.html) <sup>4)</sup> [L. 29/1998, 3. gr.](https://althingi.is/altext/stjt/1998.029.html) <sup>5)</sup> [L. 147/2008, 44. gr.](https://althingi.is/altext/stjt/2008.147.html) <sup>6)</sup> [L. 155/2000, 24. gr.](https://althingi.is/altext/stjt/2000.155.html)

### 10. grein



1. Lögreglustjóra er heimilt að fengnu samþykki ríkislögreglustjóra að ráða héraðslögreglumenn til starfa í umdæmi sínu, enda fullnægi þeir skilyrðum í [a-, b-, c-, d- og e-lið 1. mgr. 38. gr.]<sup>1)</sup> 

2. Hlutverk héraðslögreglumanna er að gegna almennum löggæslustörfum þegar á þarf að halda, þar á meðal að halda uppi lögum og reglu á mannfundum og skemmtunum undir stjórn lögreglumanna.

3. [Ráðherra]<sup>2)</sup> setur reglur<sup>3)</sup> um fjölda héraðslögreglumanna og störf þeirra.

4. Héraðslögreglumenn njóta sömu réttinda og bera sömu skyldur og lögreglumenn á meðan þeir gegna lögreglustörfum.

> <sup>1)</sup> [L. 61/2016, 3. gr.](https://althingi.is/altext/stjt/2016.061.html) <sup>2)</sup> [L. 162/2010, 141. gr.](https://althingi.is/altext/stjt/2010.162.html) <sup>3)</sup> [Rg. 283/1997](https://althingi.ishttps://www.reglugerd.is/reglugerdir/allar/nr/283-1997) <sup>Rg. 283/1997</sup> [961/2008](https://althingi.ishttps://www.reglugerd.is/reglugerdir/allar/nr/961-2008) <sup>961/2008</sup> [1037/2008](https://althingi.ishttps://www.reglugerd.is/reglugerdir/allar/nr/1037-2008)

### 11. grein



1. Lögreglan skal aðstoða ákæruvaldið við störf þess.

2. Lögregla og önnur stjórnvöld og stofnanir skulu hafa gagnkvæmt samstarf varðandi verkefni sem tengjast löggæslu, svo sem forvarnir. Sérstaklega skal lögregla vinna með félagsmálayfirvöldum, heilbrigðisyfirvöldum og menntamálayfirvöldum að forvörnum eftir því sem tilefni gefst til og aðstæður leyfa og upplýsa þessa aðila um málefni sem krefjast afskipta þeirra.

### 12. grein



1. [Í hverju lögregluumdæmi skulu starfa ein eða fleiri samstarfsnefndir um málefni lögreglunnar. Í samstarfsnefnd skulu sitja lögreglustjóri viðkomandi lögregluumdæmis, sem jafnframt er formaður hennar, og sveitarstjórar þeirra sveitarfélaga sem eru í lögregluumdæminu eða eru á því svæði þar sem nefndin starfar. Fundi skal halda eigi sjaldnar en tvisvar á ári.]<sup>1)</sup> 

2. Nefndin er vettvangur fyrir samskipti og samvinnu lögreglunnar og sveitarfélaga í umdæminu. Hún gerir m.a. tillögur um úrbætur í málefnum sem varða löggæslu í umdæmi hennar og beitir sér fyrir því að almenningi verði kynnt starfsemi lögreglunnar.

> <sup>1)</sup> [L. 51/2014, 6. gr.](https://althingi.is/altext/stjt/2014.051.html)

### 13. grein



1. Handhafa lögregluvalds ber að sýna árvekni í starfi sínu og kunna glögg skil á skyldum sínum og þeirri ábyrgð sem starfinu fylgir.

2. Handhafa lögregluvalds ber að rækja starfa sinn af kostgæfni og samviskusemi og ávallt gæta fyllstu hlutlægni og réttsýni. Þeir skulu gæta þess að mönnum verði ekki gert tjón, óhagræði eða miski framar en óhjákvæmilegt er eftir því sem á stendur. Ekki mega þeir beita sakaðan mann harðræði fram yfir það sem lög heimila og nauðsynlegt er til þess að vinna bug á mótþróa hans gegn lögmætum aðgerðum né á annan hátt beita hann ólögmætri þvingun í orði eða verki, svo sem með hótunum.

3. [Við framkvæmd starfa sinna skulu handhafar lögregluvalds bera á sér sérstök skilríki. Ráðherra ákveður útlit, efni og notkun lögregluskilríkja með reglugerð.<sup>1)</sup> ]<sup>2)</sup> 

> <sup>1)</sup> [Rg. 1052/2006](https://althingi.ishttps://www.reglugerd.is/reglugerdir/allar/nr/1052-2006) <sup>2)</sup> [L. 29/1998, 4. gr.](https://althingi.is/altext/stjt/1998.029.html)

### 14. grein



Handhöfum lögregluvalds er heimilt að beita valdi við framkvæmd skyldustarfa sinna. Aldrei mega þeir þó ganga lengra í beitingu valds en þörf er á hverju sinni.

### 15. grein



1. Lögreglu er heimilt að hafa afskipti af borgurunum til að halda uppi almannafriði og allsherjarreglu eða koma í veg fyrir yfirvofandi röskun til að gæta öryggis einstaklinga eða almennings eða til að afstýra afbrotum eða stöðva þau.

2. Í þessu skyni er lögreglu m.a. heimilt að taka í sínar hendur umferðarstjórn, banna dvöl á ákveðnum svæðum, svo sem með því að girða af eða hindra umferð um þau, taka í sínar vörslur hættulega muni, vísa á brott eða fjarlægja fólk, fyrirskipa stöðvun eða breytingu á aðgerðum eða starfsemi, fara inn á svæði í einkaeign og fyrirskipa brottflutning fólks af þeim.

3. [Ef uggvænt þykir að óspektir verði á mótmælafundi, í kröfugöngu eða á annarri slíkri samkomu á opinberum stað er lögreglu heimilt að banna að maður breyti andliti sínu eða hylji það eða hluta þess með grímu, hettu, málningu eða öðru þess háttar sem er til þess fallið að koma í veg fyrir að kennsl verði borin á hann.]<sup>1)</sup> 

4. Óhlýðnist maður fyrirmælum lögreglu [skv. 2. og 3. mgr.]<sup>1)</sup> getur hún gripið til nauðsynlegra ráðstafana á hans kostnað til að koma í veg fyrir að óhlýðni hans valdi tjóni eða stofni almenningi í hættu.

5. Lögreglu er heimilt að krefjast þess að maður segi til nafns síns, kennitölu og heimilisfangs og sýni skilríki því til sönnunar.

6. Lögreglu er heimilt að hafa afskipti af málefnum sem samkvæmt lögum heyra undir önnur stjórnvöld ef það er talið nauðsynlegt til að stöðva eða koma í veg fyrir alvarlega röskun á almannafriði og allsherjarreglu og ekki næst til viðkomandi stjórnvalds eða aðgerðir af þess hálfu eru útilokaðar, þýðingarlausar eða fyrirsjáanlegt er að þær muni hefjast of seint. Tilkynna skal hlutaðeigandi stjórnvaldi um aðgerðir lögreglu svo fljótt sem auðið er.

> <sup>1)</sup> [L. 56/2002, 2. gr.](https://althingi.is/altext/stjt/2002.056.html)

### 16. grein



1. Handhafa lögregluvalds er heimilt að handtaka mann og færa á lögreglustöð eða á annan stað þar sem lögregla hefur aðstöðu:1. í þeim tilgangi að halda uppi lögum og reglu, svo sem ef maður ærist á almannafæri eða veldur þar hneyksli eða hættu á óspektum,
2. ef hann hefur hér ekki landvistarleyfi,
3. ef hann á að afplána refsingu,
4. ef hann hefur leyfislaust vikið úr fangelsi,
5. ef rökstuddur grunur leikur á að hann hafi rofið í verulegum atriðum skilyrði sem honum hafa verið sett í skilorðsbundnum dóm, reynslulausn eða náðun.]<sup>1)</sup> 

2. Lögregla skal gera manni grein fyrir ástæðum þess að hann er færður á starfsstöð lögreglu. Ekki má halda manni lengur en nauðsyn ber til.

> <sup>1)</sup> [L. 88/2008, 234. gr.](https://althingi.is/altext/stjt/2008.088.html#G234)

### 17. grein



1. Lögreglu er heimilt ef ástæða er til að leita að vopnum eða öðrum hættulegum munum á hverjum þeim sem fjarlægður er eða handtekinn af lögreglu.

2. Sé maður vistaður í fangageymslu er lögreglu heimilt að leita á honum og taka til varðveislu muni sem hann hefur á sér og hann getur notað til þess að vinna tjón á sjálfum sér eða öðrum. Ef ástand manns eða aðstæður að öðru leyti gefa tilefni til er heimilt að taka af honum peninga og muni sem hann hefur á sér og hætta þykir á að geti skemmst, eyðilagst eða glatast.

3. Verðmætum, sem lögregla tekur til varðveislu skv. 2. og 3. mgr., ber að skila aftur þegar maður er látinn laus, enda séu ekki skilyrði til að leggja hald á þau samkvæmt lögum um meðferð [sakamála].<sup>1)</sup> 

> <sup>1)</sup> [L. 88/2008, 234. gr.](https://althingi.is/altext/stjt/2008.088.html#G234)

### 18. grein



Lögreglu ber að hafa afskipti af börnum yngri en 16 ára sem eru á stöðum þar sem heilsu þeirra eða velferð er alvarleg hætta búin og koma þeim í hendur forsjármanna eða barnaverndaryfirvalda ef nauðsynlegt þykir.

### 19. grein



Almenningi er skylt að hlýða fyrirmælum sem lögreglan gefur, svo sem vegna umferðarstjórnar eða til þess að halda uppi lögum og reglu á almannafæri.

### 20. grein



1. Ef nauðsyn ber til getur lögregla kvatt sér til aðstoðar hvern fulltíða mann, þar á meðal til að afstýra óreglu eða óspektum á almannafæri. Maður er skyldur til að hlýða kvaðningu lögreglu ef hann getur veitt aðstoð án þess að stofna lífi, heilbrigði, velferð eða verulegum hagsmunum sjálfs sín eða nánustu vandamanna í hættu.

2. Þeir sem kvaddir eru lögreglunni til aðstoðar skv. 1. mgr. fara með lögregluvald meðan þeir gegna starfinu og njóta sömu verndar og aðrir lögreglumenn.

### 21. grein



Enginn má á neinn hátt tálma því að maður gegni lögreglustörfum.

### 22. grein



1. Lögreglumönnum og öðru starfsliði lögreglu ber þagnarskylda um þau atvik sem þeim verða kunn í starfi sínu eða vegna starfs síns og leynt eiga að fara vegna lögmætra almanna- eða einkahagsmuna. Tekur þetta til upplýsinga um einkahagi manna sem eðlilegt er að leynt fari, upplýsinga sem varða starfshætti lögreglu og fyrirhugaðar lögregluaðgerðir og annarra upplýsinga sem leynt skulu fara samkvæmt lögum, starfsreglum lögreglu eða eðli máls.

2. Þagnarskyldan helst þótt látið sé af starfi.

[3. Ákvæði 1. mgr. skal ekki vera því til fyrirstöðu að lögreglan veiti tollstjóra aðgang að málaskrám sínum og öðrum upplýsingum sem lögregla býr yfir og varða ætluð brot á tollalögum, lögum um ávana- og fíkniefni eða öðrum lögum sem tollstjóra ber að framfylgja, enda séu upplýsingarnar nauðsynlegar í þágu greiningarstarfs tollstjóra.]<sup>1)</sup> 

> <sup>1)</sup> [L. 147/2008, 45. gr.](https://althingi.is/altext/stjt/2008.147.html)

### 23. grein



Starfsmanni lögreglu er í starfi sínu óheimilt að aðhafast í eigin málum eða nákominna vandamanna nema afskipti hans af máli séu nauðsynleg til verndar lífi eða heilsu manna eða eignum gegn yfirvofandi hættu eða hætta sé á að frestun aðgerðar muni leiða til þess að tilgangi hennar verði ekki náð.

### 24. grein



Lögreglu er óheimilt að hafa önnur afskipti af vinnudeilum en að halda þar, eins og annars staðar, uppi friði og afstýra skemmdum, meiðslum og vandræðum.

### 25. grein



1. Lögreglumanni er heimilt að sinna lögreglustörfum í frítíma sínum ef:1. þess er þörf til verndar lífi eða heilsu fólks eða verulegum opinberum hagsmunum,
2. þess er þörf til að afstýra eða stöðva alvarlegt lögbrot eða
3. þess er þörf til að handtaka megi mann sem grunaður er um alvarlegan refsiverðan verknað.

2. Hafi lögreglumaður haft afskipti af máli skv. 1. mgr. ber honum tafarlaust að tilkynna það yfirmanni sínum. Hafi hann unnið slík verk utan starfsumdæmis síns skal hann tilkynna það lögreglustjóra þess umdæmis.

### 26. grein



[Ráðherra]<sup>1)</sup> er heimilt að ákveða með samkomulagi við [ráðherra er fer með tekjuöflun ríkisins]<sup>2)</sup> að lögreglumenn skuli gegna tollgæslustörfum jafnframt öðrum löggæslustörfum eftir nánari fyrirmælum lögreglustjóra og eftir reglum sem settar eru í samráði við [tollstjóra].<sup>3)</sup> Þar sem slík starfstilhögun er ákveðin skal þess getið í auglýsingu um starf lögreglumanns.

> <sup>1)</sup> [L. 162/2010, 141. gr.](https://althingi.is/altext/stjt/2010.162.html) <sup>2)</sup> [L. 126/2011, 225. gr.](https://althingi.is/altext/stjt/2011.126.html) <sup>3)</sup> [L. 147/2008, 46. gr.](https://althingi.is/altext/stjt/2008.147.html)

> <sup>1)</sup> [L. 56/2002, 4. gr.](https://althingi.is/altext/stjt/2002.056.html)

### 27. grein



1. Ráðherra ákveður á hverjum tíma í samráði við ríkislögreglustjóra að fengnum tillögum hlutaðeigandi lögreglustjóra fjölda lögreglumanna í hverju umdæmi.

[2. Ráðherra ákveður á hverjum tíma í samráði við ríkislögreglustjóra, að fengnum tillögum héraðssaksóknara, fjölda lögreglumanna hjá embætti héraðssaksóknara.]<sup>1)</sup> 

> <sup>1)</sup> [L. 47/2015, 27. gr.](https://althingi.is/altext/stjt/2015.047.html)

### 28. grein



1. [Ráðherra skipar ríkislögreglustjóra og lögreglustjóra til fimm ára í senn. Ráðherra er heimilt að skipa aðstoðarríkislögreglustjóra, sbr. 4. mgr. 5. gr., og aðstoðarlögreglustjóra á höfuðborgarsvæðinu og Suðurnesjum til fimm ára í senn, sbr. 5. mgr. 6. gr.

2. Ríkislögreglustjóri, aðstoðarríkislögreglustjóri, lögreglustjórar [og]<sup>1)</sup> aðstoðarlögreglustjórar sem eru staðgenglar lögreglustjóra …<sup>1)</sup> skulu auk almennra hæfisskilyrða til þess að hljóta skipun í embætti á vegum ríkisins jafnframt fullnægja eftirtöldum skilyrðum:1. hafa náð 30 ára aldri,
2. hafa íslenskan ríkisborgararétt,
3. vera svo á sig komnir andlega og líkamlega að þeir geti gegnt embættinu,
4. vera lögráða og hafa aldrei misst forræði á búi sínu,
5. hafa hvorki gerst sekir um refsivert athæfi sem telja má svívirðilegt að almenningsáliti né sýnt af sér háttsemi sem getur rýrt það traust sem lögreglustjórar verða almennt að njóta,
6. hafa lokið fullnaðarprófi í lögfræði með embættis- eða meistaraprófi eða háskólaprófi í þeirri grein sem metið verður jafngilt.

3. Nú eru fleiri en einn aðstoðarlögreglustjóri við embætti og skal þá einn þeirra vera staðgengill lögreglustjóra. Þeir aðstoðarlögreglustjórar sem ekki eru staðgenglar lögreglustjóra skulu fullnægja skilyrðum a–e-liða 2. mgr. til skipunar í embætti, auk eftirtalinna skilyrða um menntun og starfsreynslu:1. hafa lokið fullnaðarprófi í lögfræði með embættis- eða meistaraprófi, eða háskólaprófi í þeirri grein sem metið verður jafngilt, eða lokið námi frá Lögregluskóla ríkisins [eða diplómaprófi í lögreglufræðum sem jafngildir a.m.k. 120 stöðluðum námseiningum, sbr. ákvæði [laga um háskóla, nr. 63/2006](2006063.md) , þ.m.t. starfsnám á vegum lögreglunnar],<sup>1)</sup> svo og stjórnunarnámi eða öðru sambærilegu námi,
2. hafa í þrjú ár gegnt lögfræðistörfum að aðalstarfi eða verið stjórnandi innan lögreglunnar, en leggja má saman starfstíma í þessum greinum.

4. Lögreglustjóri skipar yfirlögregluþjóna og aðstoðaryfirlögregluþjóna til fimm ára í senn og aðra lögreglumenn til starfa innan embættis síns með sama hætti til fimm ára í senn að fenginni umsögn hæfnisnefndar, sbr. f-lið 2. mgr. 5. gr. Hver sá sem er skipaður lögreglumaður skal hafa lokið prófi frá Lögregluskóla ríkisins [eða diplómaprófi í lögreglufræðum sem jafngildir a.m.k. 120 stöðluðum námseiningum, þ.m.t. starfsnám á vegum lögreglunnar].<sup>1)</sup> Til að staðreyna hvort viðkomandi uppfyllir skilyrði e-liðar 2. mgr. er lögreglu heimilt að afla upplýsinga úr sakaskrá og málaskrám lögreglu. Ráðherra setur í reglugerð<sup>2)</sup> nánari fyrirmæli um starfsstig innan lögreglunnar. Um öflun málaskrárupplýsinga, þar á meðal umfang upplýsingaöflunarinnar, fræðslu til umsækjenda og starfsmanna í aðdraganda uppflettingar og andmælarétt þeirra, skal nánar mælt fyrir í reglugerð.]<sup>3)</sup> 

5. Ríkislögreglustjóri getur heimilað lögreglustjórum að ráða mann tímabundið til lögreglustarfa vegna orlofstöku, veikinda- eða slysaforfalla eða tímabundinna leyfa lögreglumanna þó að hann hafi ekki lokið [prófi frá Lögregluskóla ríkisins eða diplómaprófi í lögreglufræðum sem jafngildir a.m.k. 120 stöðluðum námseiningum, þ.m.t. starfsnám á vegum lögreglunnar, enda fullnægi hann skilyrðum í a-, b-, c-, d- og e-lið 1. mgr. 38. gr. og enginn með próf frá Lögregluskóla ríkisins eða diplómapróf í lögreglufræðum sem jafngildir a.m.k. 120 stöðluðum námseiningum, þ.m.t. starfsnám á vegum lögreglunnar, er tiltækur í stöðuna].<sup>1)</sup> ]<sup>4)</sup> 

> <sup>1)</sup> [L. 61/2016, 4. gr.](https://althingi.is/altext/stjt/2016.061.html) <sup>2)</sup> [Rg. 1051/2006](https://althingi.ishttps://www.reglugerd.is/reglugerdir/allar/nr/1051-2006) <sup>Rg. 1051/2006</sup> [1043/2013](https://althingi.ishttps://www.reglugerd.is/reglugerdir/allar/nr/1043-2013) <sup>3)</sup> [L. 51/2014, 7. gr.](https://althingi.is/altext/stjt/2014.051.html) <sup>4)</sup> [L. 46/2006, 5. gr.](https://althingi.is/altext/stjt/2006.046.html)

### 28. grein



Engan má skipa, setja eða ráða til starfa hjá lögreglu sem hefur gerst sekur um refsivert athæfi sem telja má svívirðilegt að almenningsáliti eða sýnt af sér háttsemi sem getur rýrt það traust sem starfsmenn lögreglu verða almennt að njóta. Til þess að staðreyna þetta er lögreglu heimilt að afla upplýsinga úr sakaskrá og málaskrám lögreglu.]<sup>1)</sup> 

> <sup>1)</sup> [L. 51/2014, 8. gr.](https://althingi.is/altext/stjt/2014.051.html)

### 29. grein



Allir lögreglumenn sem eru skipaðir eða ráðnir til starfa skulu vinna svofellt heit: Því heiti ég og legg við drengskap minn og heiður að lögreglumannsstarfa minn skal ég rækja með kostgæfni og samviskusemi í hvívetna og vinna að því eftir fremsta megni að halda uppi stjórnarskrá lýðveldisins og öðrum lögum þess.

### 29. grein



Lögreglumenn skulu leystir frá embætti þegar þeir eru orðnir fullra 65 ára eða fyrr, eftir því sem [ráðherra]<sup>1)</sup> ákveður með reglugerð.]<sup>2)</sup> 

> <sup>1)</sup> [L. 162/2010, 141. gr.](https://althingi.is/altext/stjt/2010.162.html) <sup>2)</sup> [L. 56/2002, 3. gr.](https://althingi.is/altext/stjt/2002.056.html)

### 30. grein



Ríkissjóður skal bæta lögreglumönnum líkamstjón og munatjón sem þeir verða fyrir vegna starfs síns. Greiða skal bætur fyrir missi framfæranda ef því er að skipta.

### 31. grein



Lögreglumenn mega hvorki gera verkfall né taka þátt í verkfallsboðun.

### 32. grein



1. Heimilt er að fela lögreglumanni að vinna fyrir sanngjarnt endurgjald aukastörf í þágu ríkisins, enda valdi það ekki vanrækslu á þeim störfum er stöðu hans fylgja.

2. Áður en lögreglumaður hyggst, samhliða starfi sínu, taka við launuðu starfi í þjónustu annars aðila, ganga í stjórn atvinnufyrirtækis eða stofna til atvinnurekstrar ber honum að skýra lögreglustjóra frá því. Innan tveggja vikna skal lögreglumanni skýrt frá því ef áðurnefnd starfsemi telst ósamrýmanleg stöðu hans og honum bannað að hafa hana með höndum. Bera má slíkt bann undir ríkislögreglustjóra.

3. Rétt er að banna starfsmanni slíka starfsemi sem í 2. mgr. segir ef það er síðar leitt í ljós að hún megi ekki saman fara starfi hans í þjónustu ríkisins.

4. Við mat á því hvort starfsemi teljist ósamrýmanleg lögreglustarfi skal horft til þess hvort ástæða er til að ætla að aukastarfið valdi vanrækslu á þeim störfum sem stöðu hans fylgja, ástæða er til að ætla að það brjóti á einhvern hátt í bága við lögreglustarfið eða það geti með öðrum hætti hamlað því að viðkomandi geti sinnt lögreglustarfinu forsvaranlega.

5. [Ráðherra]<sup>1)</sup> setur almennar reglur um hvaða aukastörf teljist heimil.

> <sup>1)</sup> [L. 162/2010, 141. gr.](https://althingi.is/altext/stjt/2010.162.html)

### 33. grein



Kostnaður af starfsemi lögreglunnar greiðist úr ríkissjóði.

### 34. grein



1. …<sup>1)</sup> 

2. [Lögreglustjóra er heimilt í sérstökum reglum<sup>2)</sup> sem [ráðherra]<sup>3)</sup> setur að]<sup>1)</sup> kveða á um greiðslu kostnaðar af gæslustörfum vegna framkvæmda á almannafæri og flutnings á óvenjulegum eða hættulegum farmi þar sem lögreglustjóri telur nauðsynlegt að fyrirskipa slíka löggæslu.

[Heimilt er að leggja á gjöld sem ætlað er að standa undir kostnaði við vinnu lögreglu vegna bakgrunnsathugunar á einstaklingi og útgáfu öryggisvottunar í samræmi við reglugerð sem ráðherra setur. Við ákvörðun gjalda er heimilt að leggja til grundvallar kostnað vegna vinnu við stofnun og skráningu máls, úrvinnslu gagna, skoðunar, skráningar og vöktunar í skráningarkerfum lögreglu eða öðrum gagnagrunnum og stjórnsýslulegrar meðferðar, svo sem nánar er kveðið á um í reglugerð. Skilyrði gjaldtöku er að kveðið sé á um heimild til bakgrunnsathugunar í lögum. Ráðherra staðfestir gjaldskrá þjónustunnar. Gjaldskrá skal birt með tryggum hætti þar sem m.a. er kveðið nánar á um fjárhæð gjalds, sundurliðun þess ef við á og innheimtu.]<sup>4)</sup> 

> <sup>1)</sup> [L. 85/2007, 28. gr.](https://althingi.is/altext/stjt/2007.085.html#G28) <sup>2)</sup> [Rg. 289/2004](https://althingi.ishttps://www.reglugerd.is/reglugerdir/allar/nr/289-2004) <sup>3)</sup> [L. 162/2010, 141. gr.](https://althingi.is/altext/stjt/2010.162.html) <sup>4)</sup> [L. 50/2012, 23. gr.](https://althingi.is/altext/stjt/2012.050.html)

> <sup>1)</sup> [L. 62/2016, 1. gr.](https://althingi.is/altext/stjt/2016.062.html)

### 35. grein



1. Ráðherra skipar nefnd sem hefur eftirlit með störfum lögreglu. Nefndin er sjálfstæð stjórnsýslunefnd og er ekki unnt að skjóta ákvörðunum hennar til æðra stjórnvalds.

2. Nefndin skal skipuð þremur mönnum og jafnmörgum til vara. Nefndarmenn skulu hafa lokið embættis- eða meistaraprófi í lögfræði. Mannréttindaskrifstofa Íslands tilnefnir einn nefndarmann, Lögmannafélag Íslands annan en ráðherra skipar þann þriðja án tilnefningar og skal hann jafnframt vera formaður nefndarinnar. Varamenn skulu tilnefndir og skipaðir á sama hátt. Nefndarmenn skulu skipaðir til fjögurra ára í senn. Formaður ræður starfsmenn eftirlitsnefndar. Ráðherra ákveður laun og önnur starfskjör nefndarmanna.]<sup>1)</sup> 

> <sup>1)</sup> [L. 62/2016, 1. gr.](https://althingi.is/altext/stjt/2016.062.html)

### 35. grein



1. Hlutverk eftirlitsnefndar er að:1. taka við kæru á hendur starfsmanni lögreglu fyrir ætlað refsivert brot við framkvæmd starfa hans; berist héraðssaksóknara eða eftir atvikum ríkissaksóknara slíkar kærur eða rannsókn er hafin á slíku broti án kæru skal eftirlitsnefnd tilkynnt um það,
2. taka við kvörtunum vegna starfsaðferða lögreglu eða framkomu starfsmanns lögreglu sem fer með lögregluvald; berist slíkar kvartanir til annarra embætta eða stofnana skulu þær framsendar nefndinni án tafar,
3. taka til athugunar mál þegar maður lætur lífið eða verður fyrir stórfelldu líkamstjóni í tengslum við störf lögreglu, óháð því hvort grunur er um refsivert brot,
4. taka atvik og verklag lögreglu til skoðunar að eigin frumkvæði þegar nefndin telur tilefni til.

2. Nefndin skal yfirfara tilkynningar skv. a- og b-lið 1. mgr. og greina hvort um sé að ræða kæru um ætlaða refsiverða háttsemi starfsmanna lögreglu eða kvörtun vegna ætlaðra ámælisverðra starfsaðferða eða framkomu starfsmanna lögreglu í samskiptum við borgarana.

3. Nefndin skal senda viðeigandi embætti kæru eða kvörtun til meðferðar. Ef athugun eða skoðun nefndarinnar á grundvelli c- og d-liðar 1. mgr. gefur tilefni til skal nefndin senda viðkomandi embætti erindi til meðferðar, eftir atvikum í formi kæru.

4. Nefndin skal fylgjast með meðferð viðkomandi embættis á erindum sem stafa frá henni og embætti sem fá til meðferðar kærur og kvartanir sem heyra undir nefndina skulu tilkynna henni um niðurstöður þeirra. Nefndin skal einnig senda viðeigandi embætti eða eftir atvikum öðrum stjórnvöldum athugasemdir sínar við afgreiðslu einstakra mála eða tilmæli um aðrar aðgerðir ef henni þykir tilefni til þess.

5. Ríkissaksóknara, héraðssaksóknara og lögreglustjórum, þ.m.t. ríkislögreglustjóra, er skylt að afhenda nefndinni þær upplýsingar sem hún þarf til að sinna starfsskyldum sínum.

6. Nefndin er bundin þagnarskyldu um efni gagna og upplýsingar sem hún fær frá ákæruvalds- og löggæsluembættum á sama hátt og starfsmenn þessara embætta. Þá gilda sömu reglur um upplýsingagjöf og afhendingu gagna frá nefndinni og frá þessum embættum.

7. Ráðherra setur nánari reglur<sup>1)</sup> um starfsemi nefndarinnar, þar á meðal um tímafresti, eftirfylgni mála og birtingu upplýsinga.]<sup>2)</sup>  <sup>2)</sup> [L. 62/2016, 1. gr.](https://althingi.is/altext/stjt/2016.062.html)

### 35. grein



1. Héraðssaksóknari rannsakar kæru á hendur starfsmanni lögreglu fyrir ætlað refsivert brot við framkvæmd starfa hans. Hið sama á við ef eftirlitsnefnd telur þörf á að taka til rannsóknar atvik þegar maður lætur lífið, hann verður fyrir stórfelldu líkamstjóni eða lífi manns er hætta búin, í tengslum við störf lögreglu, óháð því hvort grunur er um refsivert brot.

2. Ríkissaksóknari fer með rannsókn skv. 1. mgr. ef rannsókn beinist að lögreglumanni sem starfar hjá héraðssaksóknara eða öðrum starfsmanni hans sem fer með lögregluvald. Við meðferð slíkra mála getur ríkissaksóknari beitt þeim heimildum sem lögregla hefur endranær. Lögreglu ber að veita ríkissaksóknara aðstoð við rannsókn mála samkvæmt þessari málsgrein eftir því sem óskað er.

3. Héraðssaksóknari eða ríkissaksóknari skal taka ákvörðun um hvort hefja skuli rannsókn eða vísa kæru frá svo fljótt sem verða má, þó eigi síðar en þremur mánuðum frá móttöku kæru. Um málsmeðferð fer eftir lögum um meðferð sakamála.]<sup>1)</sup> 

> <sup>1)</sup> [L. 62/2016, 1. gr.](https://althingi.is/altext/stjt/2016.062.html)

> <sup>1)</sup> [L. 61/2016, 5. gr.](https://althingi.is/altext/stjt/2016.061.html)

### 36. grein



Ríkislögreglustjóri gerir ár hvert greiningu á æskilegum fjölda nemenda í starfsnámi hjá lögreglu á grundvelli áætlunar um endurnýjun í lögreglu ríkisins. Hafa skal þá greiningu til hliðsjónar við mat á inntöku nema í starfsnám hjá lögreglu ár hvert.]<sup>1)</sup> 

> <sup>1)</sup> [L. 61/2016, 5. gr.](https://althingi.is/altext/stjt/2016.061.html)

### 37. grein



1. Mennta- og starfsþróunarsetur lögreglu starfar innan embættis ríkislögreglustjóra.

2. Hlutverk mennta- og starfsþróunarseturs er m.a.:1. að annast starfsnám nema í lögreglufræðum við háskóla, sbr. 38. gr., í samstarfi við háskóla,
2. að hafa umsjón með símenntun lögreglumanna innan lögreglu,
3. að annast skipulagningu og framboð sérhæfðra námskeiða, eftir atvikum í samstarfi við háskóla eða á grundvelli alþjóðasamstarfs,
4. að vera stjórnvöldum til ráðgjafar um menntun lögreglumanna,
5. að annast alþjóðasamskipti á vettvangi lögreglumenntunar,
6. að annast önnur verkefni er lúta að menntun og fræðslu lögreglu.]<sup>1)</sup> 

> <sup>1)</sup> [L. 61/2016, 5. gr.](https://althingi.is/altext/stjt/2016.061.html)

### 38. grein



1. Mennta- og starfsþróunarsetur lögreglu annast starfsnám lögreglunema og velur nema í starfsnám í samstarfi við háskóla. Ákvörðun setursins um val á nemum í starfsnám er endanleg. Nemar í starfsnámi skulu fullnægja eftirtöldum almennum skilyrðum:1. vera íslenskir ríkisborgarar, 20 ára eða eldri,
2. hafa ekki gerst brotlegir við refsilög, þetta gildir þó ekki ef brot er smávægilegt eða langt er um liðið frá því að það var framið, né hafa sýnt af sér háttsemi sem getur rýrt það traust sem lögreglumenn verða almennt að njóta,
3. vera andlega og líkamlega heilbrigðir og standast læknisskoðun trúnaðarlæknis samkvæmt fyrirliggjandi kröfum sem mennta- og starfsþróunarsetur lögreglu setur reglur um í samstarfi við háskóla,
4. hafa lokið stúdentsprófi eða annarri sambærilegri menntun,
5. samkvæmt nánari kröfum sem ráðherra setur með reglugerð, á grundvelli tillagna frá mennta- og starfsþróunarsetri lögreglu, m.a. um menntun, starfsþjálfun, tungumálakunnáttu og líkamlega færni.

2. Til að sannreyna hvort viðkomandi uppfylli skilyrði b-liðar 1. mgr. er mennta- og starfsþróunarsetri lögreglu heimilt að afla upplýsinga úr sakaskrá og málaskrám lögreglu.]<sup>1)</sup> 

> <sup>1)</sup> [L. 61/2016, 5. gr.](https://althingi.is/altext/stjt/2016.061.html)

### 39. grein



1. Ráðherra sem fer með málefni háskóla gerir samninga við háskóla um kennslu- og rannsóknastarfsemi á sviði lögreglufræða í samræmi við ákvæði 21. gr. laga um háskóla. Við gerð samnings skal haft samráð við mennta- og starfsþróunarsetur lögreglu.

2. Í samningum skv. 1. mgr. skulu koma fram lágmarkskröfur um inntak og gæði náms í lögreglufræðum, helstu áherslur í kennslunni, námskrár, námsframboð, kennslufyrirkomulag, mat og eftirlit með gæðum og annað sem talið er æskilegt af hálfu samningsaðila. Þá skal kveðið á um sérstök inntökuskilyrði, nemendafjölda, gjaldtöku af nemendum og greiðslur fyrir aðra þjónustu sem veitt er á grundvelli samningsins.

3. Samráð skal haft við mennta- og starfsþróunarsetur lögreglu þegar fjallað er um framkvæmd kennslu- og rannsóknastarfsemi á sviði lögreglufræða á árlegum samráðsfundi háskóla með ráðherra sem fer með málefni háskóla.]<sup>1)</sup> 

> <sup>1)</sup> [L. 61/2016, 5. gr.](https://althingi.is/altext/stjt/2016.061.html)

### 39. grein



Ráðherra setur í reglugerð,<sup>1)</sup> að fenginni tillögu mennta- og starfsþróunarseturs, nánari fyrirmæli um framboð sérhæfðra námskeiða, inntökuskilyrði nema í starfsnám og starfsemi mennta- og starfsþróunarseturs lögreglu.]<sup>2)</sup> 

> <sup>1)</sup> [Rg. 490/1997](https://althingi.ishttps://www.reglugerd.is/reglugerdir/allar/nr/490-1997) <sup>Rg. 490/1997</sup> [1102/2008](https://althingi.ishttps://www.reglugerd.is/reglugerdir/allar/nr/1102-2008) <sup>1102/2008</sup> [445/2015](https://althingi.ishttps://www.reglugerd.is/reglugerdir/allar/nr/445-2015) <sup>445/2015</sup> [Rg. 221/2017](https://althingi.ishttps://www.reglugerd.is/reglugerdir/allar/nr/221-2017) <sup>2)</sup> [L. 61/2016, 5. gr.](https://althingi.is/altext/stjt/2016.061.html)

### 40. grein



[Ráðherra]<sup>1)</sup> setur nánari reglur<sup>2)</sup> um framkvæmd laga þessara.

> <sup>1)</sup> [L. 162/2010, 141. gr.](https://althingi.is/altext/stjt/2010.162.html) <sup>2)</sup> [Rg. 289/2004](https://althingi.ishttps://www.reglugerd.is/reglugerdir/allar/nr/289-2004) <sup>Rg. 289/2004</sup> [Rg. 192/2008](https://althingi.ishttps://www.reglugerd.is/reglugerdir/allar/nr/192-2008) <sup>Rg. 192/2008</sup> [Rg. 350/2009](https://althingi.ishttps://www.reglugerd.is/reglugerdir/allar/nr/350-2009) <sup>Rg. 350/2009</sup> [301/2014](https://althingi.ishttps://www.reglugerd.is/reglugerdir/allar/nr/301-2014) <sup>301/2014</sup> [Rg. 1151/2011](https://althingi.ishttps://www.reglugerd.is/reglugerdir/allar/nr/1151-2011) <sup>Rg. 1151/2011</sup> [Rg. 1152/2011](https://althingi.ishttps://www.reglugerd.is/reglugerdir/allar/nr/1152-2011) <sup>Rg. 1152/2011</sup> [1163/2012](https://althingi.ishttps://www.reglugerd.is/reglugerdir/allar/nr/1163-2012) <sup>1163/2012</sup> [Rg. 660/2017](https://althingi.ishttps://www.reglugerd.is/reglugerdir/allar/nr/660-2017)

### 41. grein



Brot gegn 19.–21. gr. varða fésektum nema þyngri refsing liggi við samkvæmt öðrum lögum.

### 42. grein



1. Lög þessi öðlast gildi 1. júlí 1997.

[…](https://www.althingi.is/lagasafn/leidbeiningar/)

### 43. grein

[…](https://www.althingi.is/lagasafn/leidbeiningar/)

### 44. grein



### 45. grein



> <sup>1)</sup> [L. 29/1998, 7. gr.](https://althingi.is/altext/stjt/1998.029.html)

### 46. grein

1. Þeir sem náð hafa 63 ára aldri við gildistöku laga þessara en eru ekki orðnir 65 ára geta innan sex mánaða frá gildistöku laganna óskað eftir því að eldri reglur um starfslokaaldur gildi um þá. Nái þeir 65 ára aldri innan sex mánaða frá gildistöku laganna skulu þeir setja fram slíka ósk áður en þeim aldri er náð. Óski lögreglumaður eftir því að eldri reglur um starfslokaaldur gildi um hann skal hann senda bréflega tilkynningu þess efnis til embættis ríkislögreglustjóra.

2. Þeim sem náð hafa 65 ára aldri við gildistöku laganna en eru ekki orðnir 70 ára skal veitt lausn frá embætti í síðasta lagi frá og með 1. maí 2003 nema þeir óski þess fyrir þann tíma að eldri reglur um starfslokaaldur gildi um þá. Skal þá senda bréflega tilkynningu þess efnis til embættis ríkislögreglustjóra.]<sup>1)</sup> 

> <sup>1)</sup> [L. 56/2002, 7. gr.](https://althingi.is/altext/stjt/2002.056.html)
